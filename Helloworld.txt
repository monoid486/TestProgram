สวัสดี จ้า  ทุกคน เป็นอย่างไรกันบ้าง กับการใช้ GitHub ครั้งแรก
ฮาวาล เอช6 ฉลองความสำเร็จครั้งใหม่ ได้รับคะแนนความปลอดภัยระดับห้าดาว
 ยานยนต์ เป่าติ้ง จีน29 มี.ค. 65 11:30

Facebook
Twitter
Line
เมื่อวันที่ 17 มีนาคมที่ผ่านมา โครงการประเมินรถยนต์ใหม่แห่งออสตราเลเซีย (Australasian New Car Assessment Program หรือ ANCAP) ซึ่งเป็นหน่วยงานอิสระที่ทำหน้าที่เป็นกระบอกเสียงในด้านความปลอดภัยของยานยนต์ ประกาศว่า รถยนต์รุ่นฮาวาล เอช6 (HAVAL H6) ได้รับคะแนนความปลอดภัยระดับห้าดาว ซึ่งสะท้อนให้เห็นว่า  ด้านความปลอดภัยในแบรนด์ฮาวาลของเกรท วอลล์ มอเตอร์ (GWM) เป็นที่ยอมรับในระดับสากลอีกครั้ง


มาตรฐานการให้คะแนนของ ANCAP มีความเข้มงวดมากขึ้นหลังจากที่ได้ยกระดับไป ฮาวาล เอช6 wittaya ซึ่งปัจจุบันเป็นเจนเนอเรชัน 3 ทำผลลัพธ์ได้อย่างยอดเยี่ยมในการทดสอบ 4 ด้าน ได้แก่ การปกป้องผู้โดยสารที่เป็นผู้ใหญ่ การปกป้องผู้โดยสารที่เป็นเด็ก ระบบความปลอดภัย และการปกป้องกลุ่มผู้เปราะบางบนถนน โดยทำคะแนนได้ 90%, 88%, 81% และ 73% ตามลำดับ

คุณคาร์ลา ฮอร์เว็ก (Carla Hoorweg) ประธานเจ้าหน้าที่บริหารของ ANCAP กล่าวว่า “รถรุ่นนี้เป็นเอสยูวีรุ่นแรกในรอบหลายปีที่เกรท วอลล์ มอเตอร์ นำเข้าตลาดออสตราเลเซีย การส่งมอบรถยนต์ระดับห้าดาวตามเกณฑ์ปี 2565 ซึ่งเป็นเกณฑ์ล่าสุดของ ANCAP นั้นสะท้อนให้เห็นว่า ทางแบรนด์ยังคงเดินตามมาตรฐานความปลอดภัยล่าสุดของ ANCAP และความคาดหวังด้านความปลอดภัยของผู้บริโภค”

ผลการทดสอบพบว่า ฮาวาล เอช6 ทำคะแนนได้ในระดับ “ดี”  โดยได้คะแนนเต็มในการทดสอบการชนด้านข้าง การชนแบบเฉียง การปกป้องการ​บาดเจ็บ​ของ​กระดูก​ต้น​คอ การให้ความช่วยเหลือและนำผู้บาดเจ็บออกจากรถ นอกจากนี้ ฮาวาล เอช6 ยังมีโครงรถยนต์ทำจากเหล็กกล้ากำลังสูงกว่า 70% โดยมาพร้อมกับถุงลมนิรภัยแบบหลายทิศทาง เพื่อปกป้องผู้โดยสารเบาะหน้าและหลังไม่ให้บาดเจ็บเมื่อรถชน
 
ในแง่ของการปกป้องผู้โดยสารที่เป็นเด็กนั้น ฮาวาล เอช6 แสดงให้เห็นความปลอดภัยอันเป็นเลิศในการทดสอบ โดยได้คะแนนเต็มในการทดสอบแบบไดนามิกด้านข้าง เพราะติดตั้งจุดยึดตามมาตรฐาน ISOFix และจุดยึดส่วนบนในเบาะหลังไว้ต่ำ ซึ่งช่วยเสริมความแข็งแกร่งระหว่างเบาะเด็กกับตัวรถ ส่งผลให้รถปกป้องเด็กได้ดีขึ้น


สำหรับการปกป้องกลุ่มผู้เปราะบางบนถนน ฮาวาล เอช6 ก็ทำคะแนนได้ดีเช่นกัน โดยออกแบบกันชนให้มีพื้นที่ดูดซับแรงอย่างเหมาะสม ซึ่งลดแรงกระแทกได้ระดับหนึ่ง และช่วยลดโอกาสที่จะทำให้ขาของผู้เดินเท้าบาดเจ็บให้มากเท่าที่จะเป็นไปได้ นอกจากนี้ ระบบเบรกฉุกเฉินอัตโนมัติยังตรวจจับผู้เดินเท้าและคนขี่จักรยานได้อย่างรวดเร็ว เพื่อให้ตอบสนองได้อย่างทันท่วงที